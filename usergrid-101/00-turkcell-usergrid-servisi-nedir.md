# Turkcell Usergrid Servisi Nedir?

Usergrid, Apache Cassandra NoSQL veritabanı temelinde çalışan ücretsiz, açık kaynaklı bir BaaS (Backend-as-a-Service) ürünüdür. Turkcell Usergrid servisi, açık kaynaklı Usergrid hizmeti ve Turkcell'in güçlü altyapısı ile hayat bulur. 

Usergrid bir arkayüz servisidir; bir uygulama katmanı vardır ve bu sayede web ya da mobil uygulamalarınız için kolaylıkla çalışmanızı ve yol almanızı sağlar. Kullanıcı kaydı ve yönetimi, rol ve izin yönetimi, veri ve çeşitli dosya saklama olanağı, büyük veriler üzerinde arama ve JOIN işlemlerine olanak sağlar.

Birden fazla uygulama açabildiğiniz için farklı mobil/web uygulamalarınız için arkayüz olabilir. Örneğin; hem A uygulaması hem de B uygulaması için hizmet alabilirsiniz. İkisinin verisi ve yükü birbirini etkilemez.

Özet olarak Turkcell Usergrid Uygulama Servisleri;

- JSON biçiminde ifade edebildiğiniz her veri saklanabilir. İsterseniz dosya da gönderebilirsiniz. Turkcell'in güçlü sunucuları üzerinde 1 GB'a kadar alan Geleceği Yazanlar hesabınızla girip kullanabilmeniz için size ayrılmış durumda.
- Usergrid REST desteklidir. Farklı ortamlardan ve farklı programlama dilleriyle yazılmış servislerden çeşitli HTTP metotlarını kullanarak Usergrid'ten faydalanabilirsiniz.
- Android, iOS, HTML5/JS, PHP, Java, .NET, Ruby ve NodeJS için SDK'ları mevcuttur. Geleceği Yazanlar'da Usergrid'in Android ve iOS SDK'sına ilişkin örneklerin yanında konsolda denemeler yapabilesiniz diye cURL aracıyla yapılmış örnekler de bulabilirsiniz.
- Güvenlidir. OAuth ve SSL destekler. Bu sayede verileriniz doğru kişilerin eline şifrelenmiş bir şekilde Turkcell ağından gelir.