# Usergrid Yönetim Portalı

Turkcell Usergrid servisi, onu yönetebileceğiniz bir yönetici portalına sahiptir. Bu portala ilk defa giriyorsanız birkaç adımda ulaşabilirsiniz. Öncelikle [gelecegiyazanlar.turkcell.com.tr/usergrid](https://gelecegiyazanlar.turkcell.com.tr/usergrid) adresine girmelisiniz.

![Usergrid'i hiç kullanmamış kişilerin gördüğü Usergrid sayfası](https://gelecegiyazanlar.turkcell.com.tr/sites/default/files/icerik/usergriddene1_w700.jpg  "Usergrid'i hiç kullanmamış kişilerin gördüğü Usergrid sayfası")

Daha önce Usergrid servisini kullanmadığınız için buradaki "Hemen Dene" düğmesine basmalısınız. Karşınıza kullanım şartları çıkacaktır:

![Burada Veri Depolama Hizmetleri Kullanım Şartnamesi'ni imzalıyoruz.](https://gelecegiyazanlar.turkcell.com.tr/sites/default/files/icerik/usergriddene2_w700.jpg) 

Şartları en alttaki "Kabul Ediyorum" ile kabul ettikten sonra Usergrid sayfası şöyle olacaktır:

![Veritabanları etkinleştirmek için "Usergrid Servisini Kullan" düğmesine tıklıyoruz. ](https://gelecegiyazanlar.turkcell.com.tr/sites/default/files/icerik/usergriddene3.jpg) 

Artık "Usergrid Servisini Kullan"a tıklayıp mobildb.turkcell.com.tr adresine yönlenebilirsiniz. Bu 3 adımı bir kez gerçekleştirdiğinizde bir daha yapmanız gerekmeyecek. Doğrudan mobildb.turkcell.com.tr adresinden giriş yapabileceksiniz. Yönetici portalına girdiğinizde sizi şöyle bir sayfa karşılayacak:

![](https://gelecegiyazanlar.turkcell.com.tr/sites/default/files/icerik/portal_giris_w700.jpg) 
^Görüntü 1: Turkcell Usergrid Yönetici Portalı açılış sayfası^

Bu sayfayı yakından inceleyelim:

![Yönetim panelindeki alanların anlatımını aşağıda bulabilirsiniz.](https://gelecegiyazanlar.turkcell.com.tr/sites/default/files/icerik/portal_giris_cizgili_w700.png) 
^Görüntü 1.1: Turkcell Usergrid Yönetici Portalı açılış sayfası - ayrıntılı^

1. **Araç çubuğu:** Yönetim panelinin en üstündeki bu menüyü genelde farklı uygulamalar arasında geçiş için kullanabilirsiniz.

2. **İşlem kısayolları:** Yönetim panelinin en solundaki bu bölümden uygulama verisi, kullanıcı işlemleri, raporlama ve komut satırı kısımlarına geçmek için kısayollar bulunur.

3. **Uygulamalar:** Organizasyonunuz altındaki uygulamalar listelenir.

4. **Organizasyon yöneticileri:** Uygulamalar menüsünün hemen altındaki bu bölümde mevcut organizasyon için tanımlanmış yöneticiler listelenir.

5. **Organizasyon API erişim bilgileri:** Ana ekranın en altındaki bu bölümde API çağrısı üzerinden organizasyon seviyesinde yetkilendirme talepleri içinde gönderilmesi gereken client ID, client secret bilgileri listelenir.

Buradaki organizasyon ve uygulama kavramına öncelikle değinmeliyiz.